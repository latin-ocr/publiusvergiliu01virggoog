52 ‚ AE N E I S. v. 383.

Ergo iter inceptum peragunt, fluvioque propin-
quant.

Navita quos jam inde ut Stygia prospexit ab unda
Per tacitum nemus ire, pedemque advertere ripae,
Sic prior aggreditur dietis, atque increpat ultro:
Quisquis eS, armatus qui nostra ad flumina tendiS‚ -
Fare age quid venias3 jam istinc ct comprime gres·-

sum:
Umbrarum hic locus est, somni, noctisque soporae:
, Corpora viva nefas Stygia vectare carina.
Nec vero Alciden me sum laetatus euntem
Accepisse lacu, nec Thesea, Pirithoumque,
Dis quamquam geniti atque invicti viribus essent.
Tartareum ille manu custodem in vincla petivit
Ipsius a solio regis, traxitque trementem:
- Hi dominam Ditis thalamo deducere adorti.
Quae contra breviter fata est Amphrysia vates:
Nullae hic insidiae tales3 absiste moveri3 ·
Nec vim tela ferunt: licet ingens janitor antro
AEternum latrans exsangues terreat umbras3
Casta licet patrui servet Proserpina limen.
Troius AEneas, pietate insignis et armiS‚
Ad genitorem imas Erebi descendit ad umbras.
Si te nulla movet tantoe pietatis imago,
At ramum hunc (aperit ramum qui veste latebat) 2
Agnoscas. Tumida ex ira tum corda residunt.

