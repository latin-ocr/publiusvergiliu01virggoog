120 AENms. · v. 582.

Arma rogo genetrix nato, Te filia Nerei, . ,

Te potuit lacrymis Tithonia flectere conqu.

Adspice qui coeant populi, quae moenia clausis

Ferrum acuant portis in me excidiumque meorum.
Dixerat3 et niveis hinc atque hinc diva lacertis

Cunctantem amplexu molli fovet.- ille repente

Accepit solitam flammam, notusque medullas

Intravit calor, et labefacta per ossa cucurrit:

Non secus 'atque olim tonitru quum rupta corusco

Ignea rima micans percurrit lumine nimbos.

⁵ Sensit laeta dolis et formae conscia conqu.

Tum pater aeterno fatur devinctus amore:

Quid causas petis ex alto? fiducia cessit

Quo tibi, diva, mei? similis si cura fuisset,

Tum quoque fas nobis Teucros armare fuisset ;

Nec pater omnipotens Trojam nec fata vetabant

Stare, decemque alios Priamum superesse per annos.

Et nunc, si bellare paraS, atque haec tibi mens est,

Quidquid in arte mea possum promittere curae,

Quod fieri ferro liquidove potest electro,

Quantum ignes animaeque valent; absiste precando

Viribus indubitare tuis. Ea verba locutuS,

Optatos dedit amplexu5‚ placidumque petivit

Conjugis infusus gremio per membra soporem.
Inde ubi prima quieS, medio jam noctis abactae

Curriculo, expulerat somnum3 quum femina primum,

