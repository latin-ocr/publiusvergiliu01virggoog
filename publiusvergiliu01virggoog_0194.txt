v. 462.. L Ι Β Ε R X. 185

Victorem-que ferant morientia lumina Turni.
Audiit Alcides juvenem, magnumque sub imo
Corde premit gemitum, lacrymasque effudit inanes.
Tum genitor natum dictis affatur amicis:
Stat sua cuique dies, breve et irreparabile tempus
Omnibus est vitae3 sed famam extendere factiS,
Hoc virtutis opus. Trojae sub moenibus altis
Tot nati cecidere defim3 quin occidit una
Sarpedon, mea progenies: etiam sua Turnum'
Fata vocant, metasque dati pervenit ad aevi.
Sic ait, atque oculos Rutulorum rejicit arvis

At Pallas magnis emittit viribus hastam,
Vaginaque cava fulgentem deripit ensem.
Illa volanS, humeris surgunt qua tegmina summa,
Incidit3 atqoe, viam clypei molita per oraS,
Tandem etiam magn0.strinxit de corpore Turni.
Hic Turnus ferro praefixum robur acuto
In Pallanta diu librans jacit, atque ita fatur:
Adspice num mage sit nostrum penetrabile telum.
Dixerat: at clypeum, tot ferri terga, tot aeris,
Quem pellis toties obeat circumdata tauri,
Vibranti medium cuspis transverberat ictu,
Loricaeque moras et pectus perforat ingenS. ·
Ille rapit calidum frustra de vulnere telum ;
Una eademque via sanguis animusque sequuntur.
Corruit in vulnus; sonitum super arma dedere3

