64 AENEIS. , v.692.

Accipio! quantis jactatum, nate, periclis!

Quam metui ne quid Libyae tibi regna nocerent!

Ille autem: Tua me, genitor, tua tristis image,

Saepius occurrens, haec limina tendere adegit.

Stant sale Tyrrheno classes. Da jungere dextram,

Da, genitor3 teque amplexu ne subtrahe nostro.

Sic memorans, largo fletu simul ora rigabat.

Ter conatus ibi collo dare brachia circum;

Ter frustra comprensa manus effugit imago,

Par levibus ventiS, volucrique simillima somno,
Interea videt AEneas in valle reducta

Seclusum nemus, et virgulta sonantia sylviS‚

Lethaeamque, domos placidas qui praenatat‚ amnem.

Hunc circum innumerae gentes populique volabant:

Ac veluti in pratis, ubi apes aestate serena ⁵

Floribus insidunt variis», et candida circum

Lilia funduntur3 strepit omnis murmure campus,

Horrescit visu subitO, causasque requirit

Inscius AEnea8‚ quae sint ea flumina porr0, .

Quive viri tanto complerint agmine ripas,

Tum pater Anchises: Animae quibus altera fato

Corpora debentur Lethaei ad fluminis undam

Securos latices et longa oblivia potant.

Has equidem memorare tibi, atque ostendere coram,

J ampridem ac prolem cupio enumerare tuorum,

Quo magis Italia mecum laetere reperta.

