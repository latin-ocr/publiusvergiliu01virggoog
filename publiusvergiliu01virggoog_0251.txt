242 AE N E Ι S. v. 72.

Prosequere in duri certamina Martis euntem,

O mater: neque enim Turno mora libera mortis.

Nuntius haec, Idmon, Phrygio mea dicta tyranno

Haud placitura refer: quum primum crastina coelo

Puniceis invecta rotis Aurora rubescit,

Non Teucros 'agat in Rutulos: Teucrum arma quies-
cant ’

Et Rutulum: nostro dirimamus sanguine bellum:

Illo quaeratur conjux Lavinia camp0.

Haec ubi dicta dedit, rapidus in tecta recessit:
Poscit equoS, gaudetque tuens ante ora frementeS,
Pilumno quos ipsa decus dedit Orithyia3
Qui candore nives anteirent, cursibus auraS.
Circumstant properi aurigae, manibusque lacessunt
Pectora plausa caviS, et colla comantia pectunt.
Ipse dehinc auro squalentem alboque orichalco ’
Circumdat loricam humeris: simul aptat habendo
Ensemque‚ clypeumque, et rubrae cornua cristae3
Ensem, quem Dauno ignipotens deus ipse parenti
Fecerat, et Stygia candentem tinxerat unda.

Exin, quae mediis ingenti adnixa columnae

AEdibus adstabat, validam vi corripit hastam, .
Actoris Aurunci spolium, quassatque trementem,

’ Vociferans z. Nunc, o numquam frustrata vocatus
Hasta meOS, nunc tempus adest: te maximus Actor,
Te Turni nunc dextra gerit: da sternere corpuS‚

