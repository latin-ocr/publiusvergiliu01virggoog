v. 711. LIBER V. 29

Hunc cape· consiliis socium, et conjunge volentem.e

Huic trade amissis superant qui navibuS, et quos

Pertaesum magni incepti rerumque tuarum est3

Longaevosque. senes, ac fessas aequore matres,

Et quidquid tecum invalidum metuensque pericli est,

Delige: et his habeant terris sine rnoenia fessi.

Urbem appellabunt permisso nomine Acestam.
Talibus incensus dictis senioris amici:

Tum vero in curas animum diducitur omnes.

Et nox atra polum bigis subvecta tenebat:

Visa dehinc coelo facies delapsa parentis

Anchisae subito tales effundere voces:

Nate, mihi vita quondam, dum vita manebat,

Care magiS‚ nate, Iliacis exercite fatis,

- Imperio J ovis huc venie, qui classibus ignem

Depulit, et coelo tandem miseratus ab alto est.

Consiliis pare quae nunc pulcherrima Nautes

Dat senior: lectos juvenes, fortissima corda,

Defer in Italiam3 gens dura atque aspera cultu

Debellanda tibi Latio est. Ditis tamen ante

Infernas accede domos3 et Averna per alta‘

Congressus pete, nate, meos. Non me impia namque

Tartara habent, tristes umbrae3 sed amoena piorum

Concilia Elysiumque coln. Huc casta Sibylla

Nigrarum multo pecudum te sanguine ducet.

Tum genus omne tuum, et quae dentur moenia, disces.

