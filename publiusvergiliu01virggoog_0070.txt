v. 64. LIBER VI. 61

Quam poenam, aut quae·forma viros fortunave mersit.
Saxum in gens volvunt alii, radiisve rotarum
Districti pendent: sedet, aeternumque sedebit,
Infelix Theseus: Phlegyasque miserrimus omnes
Admonet, et magna testatur voce per umbras:

“ Discite justitiam moniti, et non temnere divos. ’³
Vendidit hic auro patriam, dominumque potentem
Imposuit 3 fixit leges pretio, atque refixit.

Hic thalamum invasit natae, vetitosque hymenaeos.
Ausi omnes immane nefaS, ausoque potiti.

Non, mihi si linguae centum sint, oraque centum,
Ferrea voit, omnes scelerum comprendere formas,
Omnia poenarum percurrere nomina, possim.

Haec ubi dicta dedit Phoebi longaeva sacerdos:
Sed jam age, carpe viam, et susceptum perfice munus:
Acceleremu8‚ ait. Cyclopum educta caminis
Moenia conspicit), atque adverso fornice portas,
Haec ubi nos praecepta jubent deponere dona.
Dixerat3 et pariter, gressi per opaca viarum,
Corripiunt spatium medium, foribusque propinquant.
Occupat AEneas aditum, corpusque recenti
Spargit aqua, ramumque adverso in limine figit.

His demum exacti& perfecto munere divae,
Devenere locos laetos, et amoena vireta
Fortunatorum nemorum, sedesque beatas.

Largior hic campos aether et lumine vestit

