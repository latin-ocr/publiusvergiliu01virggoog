268 ΖΕ N E I S. v. 740.

Dissiluit: fulva resplendent fragmina arena.

Ergo amens diversa fuga petit aequora Turnus;

Et nunc huo, inde hue, incertos implicat orbes:
Undique enim densa Teucri inclusere corona3
Atque hinc vasta paluS‚ hinc ardua moenia cingunt.

¹ Nec minus AEneaS, quamquam tardata sagitta

Interdum genua impediunt, cursumque recusant,
Insequitur, trepidique pedem pede fervidus urget.
Inclusum veluti si quando flumine nactus
Cervum, aut puniceae saeptum formidine pennae‚ , ’
Venator cursu canis et latratibus instat:
llle autem, insidiis et ripa territus alta,
Mille fugit refugitque vias ; at vividus Umber
Haeret hianS, jam jamque tenet, similisque tenenti
Increpuit maliS‚ morsuque elusus inani est.
Tum vero exoritur clamor, ripaeque lacusque
Responsant circa, et coelum tonat omne tumultu.
Ille, simul fugien5‚ Rutulos simul increpat omne5‚
Nomine quemque vocans; notumque efflagitat ensem.
AEneas mortem contra praesensque minatur
Exitium, si quisquam adeat ; terretque trementes,
Excisurum urbem minitanS‚ et saucius instat.
Quinque orbes explent curSU, totidemque retexunt
HuC, illuc3 neque enim levia aut ludicra petuntur
Praemia, sed Turni de vita et sanguine certant.
Forte sacer Fauno foliis oleaster amaris

