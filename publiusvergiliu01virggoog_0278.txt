 

v. 766. L I B E R XII. 269

Hic steterat, nautis olim venerabile signum3

, Servati ex undis ubi figere dona solebant

Laurenti divo, et votas suspendere vestes:
Sed stirpem Teucri, nullo discrimine, sacrum

⁶ sustulerant, puro ut possent concurrere camp0.

Hic hasta AEneae stabat; huc impetus illam
Detulerat fixam, et lenta in radice tenebat.
Incubuit, voluitque manu convellere ferrum
DardanideS, teloque sequi quem prendere cursu
Non poterat. Tum vero amens formidine TurnuS,
F aune, precor, miserere, inquit, tuque optima ferrum
Terra tene, colui vestros si semper honoreS,
Quos contra AEneadae bello fecere profanos,
Dixit, opemque dei non cassa in vota vocavit.
Namque diu luetanS, lentoque in stirpe moratus,
Viribus haud ullis valuit discludere morsus
Roboris AEneaS. Dum nititur acer, et instat,
Rursus in aurigae faciem mutata Metisci
Procurrit, fratrique ensem dea Daunia reddit.
Quod Venus audaci Nymphae indignata licere,
Accessit, telumque alta ab radice revellit.
Olli sublimeS, armis animisque refecti,
Hic gladio fidenS, hic acer et arduus hasta,
Adsistunt contra, certamine Martis anheli.

J unonem interea rex omnipotentis Olympi
Alloquitur, fulva pugnas de nube tuentem:

