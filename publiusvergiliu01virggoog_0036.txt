v. 659. LIBER V. 27

Conclamant, 'rapiuntque focis penetralibus ignem:
Pars spoliant aras, frondem ac virgulta facesque
Conjiciunt: furit immissis vulcanus habenis
Transtra per, et remoS, et pictas abiete puppeS.
Nun-tius Anchisae ad tumulum cuneosque theatri
Incensas perfert naves Eumelus; et ipsi
Respiciunt atram in nimbo volitare favillam.
Primus et Ascanius, cursus ut laetus equestres
Ducebat, sic acer equo turbata petivit

Castra3 nec exanimes possunt retinere magistri.
Quis furor iste novus? quo nune, quo tenditis, inquit,
Heu! miserae cives? non hostem, inimicaque castra
Argivum, vestras spes uritis, En ego vester
Ascanius, ‚Galeam ante pedes projecit inanem,
Qua ludo indutus belli simulacra ciebat.

Accelerat simul AEneas, simul agmina Teucrum.
Ast illae diversa metu per littora passim
Diffugiunt3 sylvasque, *et sicubi concava furtim
Saxa, petunt: piget incepti, lucisque3 suosque
Mutatae agnoscunt 3 excussaque pectore·Juno est.
Sed non idcirco flammae atque incendia vires ¹
Indomitas posuere: udo sub robore vivit

stuppa, vomens tardum fumum3 lentusque carinas
Est vapor, et toto descendit corpore pestis;

Nec vires heroum infusaque flumina prosunt.

Tum pius AEneas humeris abscindere vestem, ·

