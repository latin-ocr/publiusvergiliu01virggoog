54 . AE N E I S. v. 483.-

Proxima' deinde tenent maesti loca, qui sibi letum
Insontes peperere manu, lucemque perosi

Projecere animas. Quam vellent aethere in alto
Nunc et pauperiem et duros perferre labores!

Fas obstat, tristique palus inamabilis unda

Alligat, et novies Styx interfusa coercet.

Nec procul hinc partem fusi monstrantur in omnem
Lugentes campi: sic illos nomine dicunt.

Hic quos durus amor crudeli tabe peredit

Secreti celant calles, et myrtea circum

Sylva tegit3 curae non ipsa in morte relinquunt.
His Phaedram Procrinque lociS, maestamque Eriphylen
Crudelis nati monstrantem vulnera, cernit,
Euadnenque, et Pasiphaen. His Laodamia

It comes3 et juvenis quondam, nunc femina, Caenis,
Rursus et in veterem fato revoluta figuram.

Inter quas Phoenissa recens a vulnere Dido

Errabat sylva in magna: quam Troius heros·

Ut primum juxta stetit, agnovitque per umbram
Obscuram, qualem primo qui surgere mense

Aut videt aut vidisse putat per nubila lunam,
Demisit lacrymas, dulcique affatus amore est:
Infelix Dido, verus mihi nuntius ergo

Venerat extinctam, ferroque extrema secutam!

. FuneriS, heu! tibi causa fui! Per sidera· juro,

Per superos, et si qua fides tellure sub ima est,

