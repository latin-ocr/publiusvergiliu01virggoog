14 AENEIS. v. 322.-

. · Euryalumque Helymus sequitur. Quo deinde sub ipso

Ecce volat, calcemque terit jam calce Diores,
Incumbens humero: spatia et si plura supersint,
Transeat elapsus prior, ambiguumve relinquat.
Jamque fere spatio extremo fessique sub ipsam
Finem adventabant, levi quum sanguine Nisus
Labitur infeliiq caesis ut forte juvencis

Fusus humum viridesque super madefecerat herbasss
Hic juvenis, jam victor ovans, vestigia presso
Haud tenuit titubata solo; sed pronus in ipso
Concidit immundoque fimo sacroque cruore.

Non tamen Euryali, non ille oblitus amorum;
Nam sese opposuit Salio, per lubrica surgens. '
Ille autem spissa jacuit revolutus arena.

Emicat Euryalus, et munere victor amici

Prima tenet, plausuque volat fremituque secundo.
Post Helymus subit, et nunc tertia palma Diores.
Hic totum caveae consessum ingentis et ora
Prima patrum magnis Salius clamoribus implet ;
Ereptumque dolo reddi sibi poscit honorem.
Tutatur favor Euryalum, lacrymaeque decorae,
Gratior et pulchro veniens in corpore virtus.
Adjuvat, et magna proclamat voce Diores,

Qui subiit palmae, frustraque ad praemia venit
Ultima, si primi Salio redduntur honores,

Tum pater AEneas: Vestra, inquit, munera vobis· “

