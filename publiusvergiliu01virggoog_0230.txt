ov. 460. LIBER xl. 221

Illi armis in regna ruant. Nec plura locutus
Corripuit sese, et tectis citus extulit altis. “
Τιι, Voluse, armari Volscorum edice maniplis;
Duc, ait, et Rutulos: equitem Messapus in armiS,
Et cum fratre Coras, latis diffundite campis.
Pars aditus urbis firment, turresque capessant:
Cetera, qua jusso, mecum manus inferat arma.
Ilicet in muros tota discurritur urbe.
Concilium ipse pater et magna incepta Latinus
Deserit, ac tristi turbatus tempore differt.
Multaque se incusat, qui non acceperit ultro
Dardanium AEnean‚ generumque adsciverit urbi.
Praefodiunt alii portaS, aut saxa sudesque
Subvectant: bello dat signum rauca cruentum
Buccina. Tum muros varia cinxere corona
Matronae puerique: vocat labor ultimus omnes.
Nec non ad templum summasque ad Palladis arces
Subvehitur magna matrum regina caterva,
Dona ferens 3 juxtaque comes Lavinia virgo,
Causa malis tantis, oculos dejecta decoros,
Succedunt matres, et templum ture'vaporant'5
Et maestas alto fundunt de limine voces:
ArmipotenS, praeses belli, Tritonia virgO,
Frange manu telum Phrygii praedoniS, et ipsum
Pronum sterne solo, portisque effunde sub altis.
⁸Cingitur ipse furens certatim in proelia Turnus,

