‘42 AEN Eis, v.126.

Noctes atque dies patet atri janua Ditis:

Sed revocare gradum, superasque evadere ad auraS,
Hoc opus, hic labor est. Pauci, quos oequus amavit
J uppiter, aut ardens evexit ad aethera virtus,

Dis geniti, potuere. Tenent media. omnia sylvae,
Cocytusque sinu labens circumvenit atro.

Quod si tantus amor menti, si tanta cupido est

Bis Stygios innare lacus, bis nigra videre ·
Tartara, et insano juvat indulgere labori,

Accipe quae peragenda prius, 'Latet arbore opaca
Aureus et foliis et lento vimine ramuS‚

J unoni infemae dictus sacer: hunc tegit omnis
Lucus, et obscuris claudunt convallibus umbrae.
Sed non ante datur telluris operta subire,
Auricomos quam quis decerpserit arbore fetus,

Hoc sibi pulchra suum ferri Proserpina munus
Instituit. Primo avulso, non deficit alter -

Aureus ;- et simili frondescit· virga metallo·

Ergo alte vestiga oculi5‚ et rite repertum

Carpe manu: namque ipse volens facilisque sequetur,
si te fata vocant ; aliter, non viribus ullis ’
Vincere, nec duro pot-eris convellere ferro,
Praeterea jacet exanimum tibi corpus amici,

Heu nescis! totamque incestat funere classem,
Dum consulta peti3‚ nostroque in limine pendes:
Sedibus hunc refer ante suiS‚ et conde sepulcro·

