20 AE N E I S. v. 477.

Qui donum adstabat pugnae3 durosque reducta
Libravit dextra media inter cornua cestus
Arduus, effractoque illisit in ossa cerebro.
Sternitur, exanimisque tremens procumbit humi bos.
Ille super tales effundit pectore voces:
Hanc tibi, Eryx, meliorem animam pm morte Daretis
Persolvo: hic victor cestus artemque repone.
Protenus AEneas celeri certare sagitta
Invitat qui forte velint; et praemia ponit:
Ingentique manu malum de nave Seresti
Erigit3 et volucrem trajecto in fune columbam,
Quo tendant ferrum, malo suspendit ab alto·
Convenere viri, dejectamque aerea sortem
Accepit galea: et primus clamore secundo
’ Hyrtacidae ante omnes exit locus Hippocoontis:
Quem modo navali Mnestheus certamine victor
Consequitur, viridi Mnestheus evinctus oliva.
Tertius Eurytion, tuus, o clarissime, frater,
Pandare, qui quondam, jussus confundere foedus,
In medios telum torsisti primus Achivos.
Extremus galeaque ima subsedit Acestes3
Ausus et ipse manu juvenum tentare laborenu‘
Turn validis flexos incurvant viribus arcus
Pro se quisque viri, et depromunt tela pharetris:
Primaque per coelum nervo stridente sagitta
Hyrtacidae juvenis volucres diverberat auras,

