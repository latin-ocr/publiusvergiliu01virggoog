v. 8¹70. LI B E R XII. 273

Unguibus ora soror foedans et pectora pugnis,
Quid nunc te tua, Turne, potest germana juvare?
Aut quid jam durae superat mihi? qua tibi lucem
Arte morer? talin’ possum me opponere monstro?
J am jam linquo acies, ¹Ne me terrete timentem,
Obsc'enae volucres3 alarum verbera nosco,
’ Letalemque sonum; nec fallunt jussa superba
Magnanimi J ovis, Haec pro virginitate'reponit?
Quo vitam dedit aeternam? cur mortis adempta est
Conditio? Possem tantos finire dolores
Nunc certe, et misero fratri comes ire per umbras,
Immortalis ego? aut quidquam mihi dulce meorum
Te sine, frater, erit? O quae satis alta dehiscat
Terra mihi, manesque deam demittat ad imos!
Tantum effata, caput glauco contexit amictu,
Multa gemenS, et se fluvio dea condidit alto,
AEneas instat conti-a, telumque coruscat
Ingens, arboreum, et saevo sic pectore fatur:
Quae nunc deinde mora est? aut quid jam, Turne,
retractas? ⁹
Non cursu, saevis certandum est comminus armis, ⁶
Verte omnes tete in facies, et contrahe quidquid
Sive animis, sive arte, vales3 opta ardua pennis
Astra sequi, clausumque cava te condere terra.
Ille, caput quassans: Non me tua fervida terrent

’ Dicta, ferox3 di me terrent et J uppiter hostis, . ¹

2 Τ

