160 AE N E 1 s, ’ v. 639.

Nube sedens; atque his victorem affatur Iulum:
Macte nova virtute, puer3 sic itur ad astra,

Dis genite, et geniture deos: jure omnia bella
Gente sub Assaraci fato ventura resident:

N ec te Troja capit. Simul haec effatuS, ab alto
AEthere se mittit, spirantes dimovet amm,
Ascaniumque petit: formam tum vertitur oris
Antiquum in Buten. Hic Dardanio Anchisae
Armiger ante fuit, fidusque ad limina custos;
Tum comitem Ascanio pater addidit. Ibat Apollo
Omnia longaevo similis, vocemque, coloremque,
Et crines albos, et saeva sonoribus arma3

Atque his ardentem dictis affatur Iulum.-

Sit satiS, AEneada, telis impune Numanum
Oppetiisse tuis: primam hanc tibi magnus Apollo
Concedit laudem, et paribus non invidet armis·
Cetera parce, puer, bello. Sic orsus Apollo
Mortales medio adspectus sermone reliquit,

Et procul in tenuem ex oculis evanuit auram.
Agnovere deum proceres divinaque tela‘
Dardanidae, pharetramque fuga sensere sonantem.
Ergo avidum pugnae dictis ac numine Phoebi
Ascanium prohibent: ipsi in certamina rursus
Succedunt, animasque in aperta pericula mittunt.
It clamor totis per propugnacula muris:
Intendunt acres arcuS, amentaque torquent.·

