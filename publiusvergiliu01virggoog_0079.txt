70 Ε N E Ι S. ’“ v. 846.

Excudent alii spirantia mollius aera,

Credo equidem3 vivos ducent de marmore vultusg
Orabunt causas melius; coelique me'atus
Describent radio, et surgentia sidera dicent.

Tu regere imperio populos, Romane, memento;
Hae tibi erunt artes, pacisque imponere morem,
Parcere subjectis, et debellare superbos.

Sic pater Anchises; atque haec mirantibus addit:
Adspice ut insignis spoliis Marcellus opimis
Ingreditur, victorque viros supereminet omnes·
Hic rem Romanam, magno turbante tumultu,
Sistet ; eques sternet PoenoS, Gallumque rebellem 3
Tertiaque arma patri suspendet capta Quirino.
Atque hic AEneas (una namque irc videbat ·
Egregium forma juvenem et fulgentibus armis,
Sed frons laeta parum et dejecto lumina vultu)z
Quis, pater, 'ille virum qui sic comitatur euntem?
Filius? anne aliquis magna ‘de stirpe nepotum?
Qui strepitus circa comitum! quantum instar 111 ipso

est!

Sed nox atra caput tristi circumvolat umbra.
Tum pater Anchises lacrymis ingressus obortis:
Ο nate, ingentem luctum ne quaere tuorum 3
Ostendent terris hunc tantum fata, ,neque ultra
Esse sinent. Nimium vobis Romana propago

Visa potens, Superi, propria haec si dona-fuissent.

