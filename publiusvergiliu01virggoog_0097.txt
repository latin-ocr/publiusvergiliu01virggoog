88 AE N E Ι S. v, 384.

Quin etiam in sylvas, simulato numine Bacchi,
Majus adorta nesam, majoremque orsa furorem,
Evolat3 et natam frondosis montibus abdit3
Quo thalamum eripiat TeucriS, taedasque moretur:
Evoe Bacche, fremenS, solum te virgine dignum
Vociferans: etenim molles tibi sumere thyrsos,
Te lustrare chore, sacrum tibi pascere crinem.
Fama volat: furiisque accensas pectore matres
Idem omnes simul ardor agit nova quaerere tecta.
Deseruere domos: ventis dant colla comasque.
Ast aliae tremulis ululatibus aethera complent,
Pampineasque gerunt incinctae pellibus hastas.
Ipsa inter medias flagrantem fervida pinum
Sustinet, ac natae Turnique canit hymenaeOS,
Sanguineam torquens aciem3 torvumque repente
Clamat: Io matreS, audite ubi quaeque, Latinae, ’
Si qua piis animis manet infelicis Amatae
Gratia, si juris materni cura remordet3
Solvite crinales vittas, capite orgia mecum.
Talem inter sylvas, inter deserta ferarum,
Reginam Allecto stimulis agit undique Bacchi.
Postquam visa satis primos acuisse furoreS, ,
“ Consiliumque omnemque domum vertisse Latini,
Protenus hinc fuscis tristis dea tollitur alis
Audacis Rutuli ad murOS, quam dicitur urbem
Acrisioneis Danae fundasse coloniS,

